## Din roll
Som erfaren utvecklare på Iteam hjälper du våra kunder med digitala lösningar som skapar värde på riktigt. Som gör något bra både för kunden, slutanvändaren och samhället.

I agila, tvärfunktionella team bygger du innovativa applikationer med hjälp av den senaste tekniken. Du utforskar och utvärderar nya tekniker och metoder, sprider din kunskap och omsätter den i praktiken - i ditt dagliga arbete, på kodluncher och genom mentorskap.

## Du behöver kunna
* Ha förmågan att se affärsnyttan av det som utvecklas och diskutera det med kund och kollegor
* Samarbeta (t.ex. parprogrammera, mentorera, arbeta tvärfunktionellt)
* Behärska engelska i tal och skrift
* Bygga moderna Javascript/HTML/CSS-applikationer, gärna med React
* CSS och använda preprocessorer (t.ex. SASS, Less)
* Skriva kod som är testbar samt skriva automatiska tester
* Verktyg för automatisering (t.ex. Docker, Gulp, Webpack)

## Plus i kanten
* Du är aktiv och bidrar i utvecklarcommunityn (t.ex. Open Source, Meetups)
* e2e-testning med t.ex. Selenium
* Praktisk erfarenhet av andra javascriptramverk (t.ex. Angular, Vue)
* Du har kunskap om React Native
* Förståelse för backendutveckling
* Kanske kan du något vi inte ens visste att vi behövde? Överraska oss!

## Om oss
Vi digitaliserar företag och organisationer genom strategi, kod och kultur. Med hjälp av de tre bitarna skapar vi innovativa tekniska lösningar som skapar värde, gör något bra för samhället och låter oss ha roligt längs vägen.

Våra kunder har spännande utmaningar både tekniskt och affärsmässigt, och stor potential att göra skillnad inom sina områden. Vi jobbar bland annat med Taxi Stockholm, Vimla, Läkare utan gränser och Arbetsförmedlingen.

Vi är ca 30 personer fördelade i Stockholm och Göteborg. Hos oss tar du av dig skorna vid dörren och känner dig som hemma. Vi lär oss ständigt nya saker av varandra - genom mentorskap, utbyte inom projekt, måndagsfrukostar, kodlunch eller under labbtimmarna. Vi har kul tillsammans och tar hand om varandra i vardagen, löparspåret, på yogamattan, spelkvällar, after works och vid andra speciella tillfällen. Vi arbetar aktivt för att sätta ihop team med så varierande och kompletterande bakgrund som möjligt – oavsett om det gäller kön, könsidentitet och -uttryck, etnisk tillhörighet, religion och trosuppfattning, funktionalitet, sexuell läggning, ålder, utbildning eller social bakgrund. Våra team är alltid tvärfunktionella. Alltid agila. Alltid nära beställaren, deras anställda, användare och intressenter.

### Några av våra bonusar
* 6 veckors semester
* Kodluncher varje fredag för gemensamt lärande inkl lunch
* ingen förväntad övertid
* Förmånligt friskvårdsbidrag och fokus på välmående
* Förmånligt pensionssystem 
* Bonus vid slutet av ett bra år
* Mentorskap mellan arbetskamrater
* Individuell budget för kompetensutveckling

## Teknikaliteter

**Några av våra kunder**: Taxi Stockholm, Vimla, SEB, Läkare Utan Gränser, Scania, Arbetsförmedlingen.

**Anställningsform**: Tillsvidareanställning. 6 månaders provanställning.

**Plats**: Stockholm.

**Start**: Omgående.

**Ansökan**: Ansök genom att maila ditt CV, personligt brev till [work@iteam.se](mailto:work@iteam.se).

**Frågor**: Till Martin Loman, Head of Competence. +46 70 7227024, [martin.loman@iteam.se](mailto:martin.loman@iteam.se).
