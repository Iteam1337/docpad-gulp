Som systemutvecklare på Iteam hjälper du bolag att digitalisera sin affär och effektivisera sin verksamhet. Det gör du med hjälp av ny teknik och ett gäng duktiga och trevliga medarbetare och kunder.

## Om oss

Hos oss på Iteam ligger två ord oss varmt om hjärtat: skapa värde. Vi effektiviserar och skapar nya intäktskällor för våra kunder genom digitalisering och automatisering. Tillsammans går vi in med strategisk rådgivning, user experience, design, systemutveckling, värdecoachning, innovation och ny teknik. Vi väljer våra kunder noggrant och arbetar därför med spännande projekt. Och är inte rädda att ifrågasätta och utmana när vi ser en bättre väg.

Hos Iteam tar du av dig skorna vid dörren och känner dig som hemma. Vi lär oss hela tiden nya saker av varandra - genom utbyte inom projekt, på måndagsfrukost, på vår gemensamma kodlunch på fredagar eller under labbtimmarna i veckan. Vi arbetar alltid agilt, i korsfunktionella team på 3-7 personer och nära beställaren, deras anställda, användare och intressenter. Iteam arbetar aktivt för att sätta ihop team med kompletterande kompetens och erfarenhet där vi kan lyfta och lära av varandra.

Vi har kul tillsammans och tar hand om varandra både dagligen, i löparspåret, på spelkvällar, after works och vid andra speciella tillfällen.

## Din roll

Du jobbar i ett team tillsammans med kunden. Som systemutvecklare jobbar du tillsammans med andra utvecklare, UX, Design och Värdecoach (beroende på projekt) och en Tech Lead som stöttar dig i arbetet och är bollplank vid diskussioner. Du kommer att jobba agilt och kommunicera mycket med övriga projektmedlemmar.

## Du bör kunna

* Arbeta agilt
* Node.js
* Docker
* Jobba i team samt självgående
* Lyfta blicken och se ett systems nytta i det större sammanhanget
* Något annat backendspråk, t.ex. .NET, Python, Go
* Arbeta testdrivet (TDD) och med automatiska tester
* Behärska engelska i tal och skrift

## Gärna med erfarenhet av

* Verktyg för automatisering (något av Docker/Gulp/Grunt/Make/Vagrant)
* AI/machine learning
* Big Data
* e2e-testning med t.ex. Selenium
* Elastic Search
* Erlang/Elixir
* Hårdvarunära programmering (Embedded/IoT)
* Native mobilutveckling
* React/React native
* REST

## Teknikaliteter

**Några av våra kunder**: Taxi Stockholm, Vimla, Arbetsförmedlingen, Läkare Utan Gränser, Alcro Beckers, Scania, SoundIdeas.

**Anställningsform**: Tillsvidareanställning. 6 månaders provanställning, sedan fast anställning.

**Plats**: Stockholm.

**Start**: Omgående.

**Ansökan**: Ansök genom att maila ditt CV, personligt brev till [work@iteam.se](mailto:work@iteam.se).

**Frågor**: Till Maria Sölscher, Head of Development. +46 73 3742784, [maria.solscher@iteam.se](mailto:maria.solscher@iteam.se).
