Som Systemutvecklare på Iteam hjälper du bolag att digitalisera deras affär och effektivisera sin verksamhet tillsammans med ett gäng duktiga, kompleterande och trevliga medarbetare/kunder och ny teknik.

## Om oss

Hos oss på Iteam ligger ett två ord oss varmt om hjärtat: skapa värde. Vi effektiviserar och skapar nya intäktskällor för våra kunder genom digitalisering och automatisering. Tillsammans går vi in med strategisk rådgivning, user experience, design, systemutveckling och projektledning - med fokus på att hjälpa våra kunder att skapa värde med hjälp av innovation och ny teknik. Vi arbetar med spännande kunder och mycket duktiga beställare, men är inte rädda att ifrågasätta och utmana när vi ser en bättre väg.


Hos Iteam tar du av dig skorna vid dörren och känner dig som hemma. Vi lär oss ständigt nya saker av varandra - genom utbyte inom projekt, på måndagsfrukost, på vår gemensamma kodlunch på fredagar eller under labbtimmarna i veckan. Iteam arbetar aktivt för att sätta ihop team med så varierande och kompletterande bakgrund som möjligt – oavsett om det gäller kompetens, kön, personlighet, födelseland, social bakgrund, sexuell läggning eller utbildning. Vi arbetar i korsfunktionella team på 3-7 personer per projekt och arbetar alltid agilt, nära beställaren och deras anställda, användare och intressenter.


Vi har kul tillsammans och tar hand om varandra både dagligen, i löparspåret, på spelkvällar, after works och vid andra speciella tillfällen.

## Din roll

Du jobbar i ett team tillsammans med kunden. Som systemutvecklare jobbar du tillsammans med andra utvecklare, UX, Design och projektledning (beroende på projekt) och en Tech Lead som stöttar dig i arbetet och är bollplank vid diskussioner. Du kommer att jobba agilt och kommunicera mycket med övriga projektmedlemmar.

## Du behöver kunna

* Arbeta agilt
* Node.js eller .Net
* Jobba i team
* Behärska engelska i tal och skrift
* Lyfta blicken och se ett systems nytta i det större sammanhanget

## Gärna med erfarenhet av

Ytterligare backendspråk (t.ex. Python, Go, Java), Automatisk testning, Verktyg för automatisering (något av Docker/Gulp/Grunt/Make/Vagrant), AI/machine learning, Big Data, e2e-testning med t.ex. Selenium, Elastic Search, Erlang/Elixir, hårdvarunära programmering (Embedded/IoT), native mobilutveckling, Python, React/React native.

## Teknikaliteter

**Några av våra kunder**: Taxi Stockholm, Vimla, Swedbank, Läkare Utan Gränser, Alcro Beckers, Scania, SoundIdeas.

**Anställningsform**: Tillsvidareanställning. 6 månaders provanställning, sedan fast anställning.

**Plats**: Stockholm.

**Start**: Omgående.

**Ansökan**: Ansök genom att maila ditt CV, personligt brev till [work@iteam.se](mailto:work@iteam.se).

**Frågor**: Till Maria Sölscher, Head of Development. +46 73 3742784, [maria.solscher@iteam.se](mailto:maria.solscher@iteam.se).
