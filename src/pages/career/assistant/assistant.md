Vi söker dig som gillar att få saker gjorda och har hög känsla för service och omtanke.

## Din roll

Som assistent och kontorsansvarig hos oss på Iteam är din dag händelserik och varierad. Din roll handlar om att vara spindeln i nätet som får vardagen att flyta på för dina kollegor.

Du kommer att assistera:
* Vår VD Christian Landgren med bl.a. mötesbokningar, researrangemang och restaurangbesök.
* Kontoret genom att sköta inköp, förbereda inför möten samt hantera löpande frågor kring lokalen.  
* Ekonomiansvarig med bl.a. attestering av leverantörsfakturor samt kvittoredovisning.
* Personalansvariga genom att anordna after works, kick-offer samt hålla koll på och uppmärksamma födelsedagar och andra firanden.
* Rekryterande chefer med rekryteringsprocessen
* Marknadsgruppen med anordning och utförande av event och mässor

## Din arbetsplats
Din arbetsplats är på Iteams kontor som är en del av A House i centrala Stockholm. Ljusa och fina lokaler där vi arbetar tillsammans i team och i nära samarbete med kunder och partners.

## Om dig
Vi tror att du har tidigare erfarenhet av administrativt arbete. Att du är teknikintresserad eller har ekonomi eller marknadserfarenhet ser vi som ett plus.

## Mer om Iteam
Iteam Solutions grundades 1995. Sedan dess har vi vuxit tryggt och genom åren etablerat oss som en av Sveriges bästa teknikbyråer. Idag är vi 28 personer fördelade på två kontor (Stockholm och Göteborg). Vår vision är att förverkliga våra kunders drömmar med teknik. I vår strävan mot visionen erbjuder vi teknisk rådgivning, förstudier, utveckling, drift och support. I vår position som teknikbyrå jobbar vi i nära samarbete med webbyråpartners, reklambyråer och designbyråer i vårt kontinuerliga uppdrag att hjälpa förverkliga våra kunders mål och drömmar om affärsstödjande och moderna webbplatser och webbtjänster. Bland våra kunder finns Taxi Stockholm, Läkare utan gränser, Arbetsförmedlingen, SEB och  Telenor. Till vardags är det högt i tak med mycket skratt. Det finns en genuin teamkänsla och vi tränar tillsammans ett par luncher i månaden. Om du vill veta mer om hur det är att jobba hos oss så titta gärna in på vår instagram: iteam1337.

## Teknikaliteter
**Anställningsform**: Heltidsvikariat

**Period**: Maj 2017 - September 2018

**Lön**: Fast lön.

**Ansökan**: Ansök genom att maila ditt CV och personligt brev till [maria.carroll@iteam.se](mailto:maria.carroll@iteam.se).

**Frågor**: Till Maria Carroll, VD-assistent och kontorsansvarig. [maria.carroll@iteam.se](mailto:maria.carroll@iteam.se).
